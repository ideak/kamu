Hallitustyökalu avattu

Millaiset hallituspohjat toimisivat oikeasti? Missä tapauksissa jouduttaisiin
tekemään eniten kompromisseja? Kamun
[hallitussuunnittelutyökalu](/opinions/coalition/) tietää.
[full]
Kansan muistin hallitustyökalu paljastaa toimivimmat hallituspohjat
==============

Ylen vaalikonevastauksiin perustuen SDP:n, perussuomalaisten, vasemmiston ja
kristillisdemokraattien muodostama hallitus joutuisi tekemään vähiten
kompromisseja, selviää Kansan muisti -verkkopalvelusta. Näiden puolueiden
edustajien vaalikonevastauksista yhteneviä on 77 prosenttia. Paikkoja
eduskunnassa puolueilla on yhteensä 101.

Myös SDP, perussuomalaiset ja keskusta, tarvittaessa
kristillisdemokraateilla höystettynä, löytäisivät todennäköisesti helposti
yhteisen sävelen, sillä ehdokkaista oli vaalikonekysymyksiin
samansuuntaisesti vastannut 76 %:a. 

"Venyneet hallitusneuvottelut saivat meidät pohtimaan, kuinka voisimme
helpottaa niin kansalaisten tiedonsaantimahdollisuuksia kuin itse 
hallitusneuvottelijoidenkin työtä", kertoo Kansan muisti -yhdistyksen 
puheenjohtaja Juha Yrjölä. "Työkalullamme jokainen voi itse kokeilla, millaisia 
vaihtoehtoja hallituskokoonpanoille on. Samalla selviää, paljonko 
hallituspuolueet joutuisivat tekemään kompromisseja omien näkemystensä 
suhteen."

Erilaisten hallituskokoonpanojen toimivuudet ovat vertailtavissa
Kansan muisti -palvelussa osoitteessa
[www.kansanmuisti.fi/opinions/coalition](/opinions/coalition/).

Lisätietoja:

Mediavastaava Matti Kari<br />
matti.kari@kansanmuisti.fi<br />
+358 40 838 6607<br />

Puheenjohtaja Juha Yrjölä<br />
juha.yrjola@kansanmuisti.fi<br />
+358 50 306 6955<br />
<br />
Kansan muisti ry on poliittisesti sitoutumaton, vuonna 2010 perustettu
vapaaehtoisvoimin toimiva yhdistys, jonka tavoitteena on tehdä päätöksenteosta 
avoimempaa ja ihmisläheisempää.
