Miten vaalikonevastaukset toteutuvat käytännössä?

Suomessa vaalikoneita on käytetty jo yli kymmenen vuotta helpottamaan
sopivan ehdokkaan valintaa. Me viemme vaalikoneista tutun toimintatavan
uudelle tasolle: palvelumme mahdollistaa vertailun ehdokkaiden
vaalikonevastausten ja toteutuneen äänestyskäyttäytymisen perusteella.
[Käy tutustumassa.](/opinions/)
[full]
Kansan muisti -verkkopalvelu laittaa kansanedustajat vastuuseen teoistaan
==========================

Suomessa vaalikoneita on käytetty jo yli kymmenen vuotta helpottamaan
sopivan ehdokkaan valintaa. Kansan muisti -verkkopalvelu vie vaalikoneista
tutun toimintatavan uudelle tasolle: se mahdollistaa vertailun ehdokkaiden
vaalikonevastausten ja toteutuneen äänestyskäyttäytymisen välillä. 

Edellisen eduskunnan päätöksiä voi vertailla MTV3:n ja Helsingin Sanomien
vuoden 2007 vaalikoneiden vastausten kanssa. Tulevan eduskunnan toimintaa
päästään puolestaan heti kättelyssä suhteuttamaan myös Helsingin Sanomien
vuoden 2011 vaalikonevastauksiin.

*"Olemme yhdistäneet joitakin tärkeimmäksi katsomiamme eduskunnan äänestyksiä
vaalikonevastauksiin yhteistyössä MTV3:n toimituksen kanssa"*, kertoo palvelun 
taustalla olevan Kansan muisti ry:n puheenjohtaja Juha Yrjölä. Tietojen 
perusteella on laskettu vastausten ja äänestysten välinen 
yhdenmukaisuusprosentti. 

Koska äänestysten yhdistäminen vaalikonekysymyksiin ei kaikissa tapauksissa 
ole yksiselitteistä, verkkopalvelun käyttäjät voivat myös itse yhdistellä 
kiinnostavia äänestyksiä ja vaalikonevastauksia toisiinsa.

*"Tavoitteenamme on, että palvelumme tuo poliittisen päätöksenteon lähemmäksi
kansalaisia myös vaalien välillä"*, tiivistää Yrjölä Kansan muisti
-verkkopalvelun tavoitteet.

Kansan muisti verkossa: www.kansanmuisti.fi

Lisätietoja:

Mediavastaava Matti Kari<br />
matti.kari@kansanmuisti.fi<br />
+358 40 838 6607<br />

Puheenjohtaja Juha Yrjölä<br />
juha.yrjola@kansanmuisti.fi<br />
+358 50 306 6955<br />
<br />
Kansan muisti ry on poliittisesti sitoutumaton, vuonna 2010 perustettu
yhdistys, jonka tavoitteena on tehdä päätöksenteosta avoimempaa ja
ihmisläheisempää.

