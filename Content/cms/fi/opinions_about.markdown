Miten vaalikonevastaukset toteutuvat käytännössä?
================

Suomessa vaalikoneita käytetään laajalti äänestyspäätösten apuna. Halusimme tutkia, toteutuvatko vaalikoneiden lupaukset vaalien jälkeen. Näillä sivuilla voit vertailla vaalikonevastausten ja kansanedustajien toteutuneen äänestyskäyttäytymisen välistä yhteyttä.

Käytämme lähteinä Helsingin Sanomien ja MTV3:n julkistamia kansanedustajaehdokkaiden vaalikonevastauksia vuodelta 2007. Näitä puolestaan vertaillaan vaalikaudella tapahtuneisiin äänestyksiin. Vertailun helpottamiseksi Kamun automaattinen relevanssialgoritmi tekee ehdotuksia kysymykseen liittyviksi äänestyksiksi. Tämä ei kuitenkaan vielä riitä, vaan ihmisen on arvioitava äänestysten lopullinen yhteys vaalikonevastausten ja äänestysten välillä. Käyttäjät voivat myös itse lisätä muita täysistuntoäänestyksiä, jos automaatti ei anna soveltuvia tuloksia.

Olemme yhdistäneet joitakin oleellisiksi katsomiamme eduskunnan äänestyksiä vaalikonevastauksiin. Näiden perusteella lasketaan ehdokkaiden vastauksien ja toteutuneiden äänestysten välinen keskimääräinen yhdenmukaisuusprosentti.

Äänestysten yhdistäminen ei ole yksiselitteistä ja kysymysten tulkinnalla on merkitystä asian arvioinnissa. Usein vaalikoneissa esitetyistä kysymyksistä ei ole vaalikaudella äänestetty lainkaan. Toisaalta asioista äänestetään paketteina tai kompromisseina, jolloin selvän kyllä/ei-kannan arviointi on vaikeaa tai jopa mahdotonta. Alan asiantuntemus on lisäksi suureksi avuksi arvioinnissa.

Tämän vuoksi Kamun käyttäjien apu on ensiarvoisen tärkää. Kutsumme kansalaiset tutustumaan yhdenmukaisuuslaskuriin ja pyydämme teitä arvioimaan teitä itseänne kiinnostavia kysymyksiä.
